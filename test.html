



2. റിസര്‍വ് ബാങ്ക് തത്വത്തില്‍ അനുമതി നല്‍കിയ സഹകരണ മേഖലയിലെ ആദ്യ ചെറു ബാങ്കായ ശിവാലിക് മര്‍ക്കന്റൈല്‍ സഹകരണ ബാങ്ക് ഏത് സംസ്ഥാനത്താണ്?

ഉത്തര്‍പ്രദേശ് @pscmalayalam

അര്‍ബന്‍ സഹകരണ ബാങ്കുകളെ ചെറുകിട ബാങ്കുകളാക്കാനുള്ള നയത്തിന്റെ ഭാഗമായാണ് റിസര്‍വ് ബാങ്ക് ശിവാലിക് സഹകരണ ബാങ്കിന് തത്വത്തില്‍ അനുമതി നൽകിയത്. ഉത്തര്‍പ്രദേശിലെ സഹാരന്‍പുരിലാണ് ഇത് പ്രവര്‍ത്തിക്കുന്നത്. 18 മാസം കൊണ്ട് റിസര്‍വ് ബാങ്ക് നിബന്ധനകള്‍ പാലിച്ചാല്‍ ശിവാലികിന് ചെറുബാങ്ക് പദവി ലഭിക്കും.

3. അന്താരാഷ്ട്ര കാലാവസ്ഥ സംഘടനയുടെ ഏറ്റവും പുതിയ കാലാവസ്ഥാ റിപ്പോര്‍ട്ട് പ്രകാരം 1901-നു ശേഷം ഏറ്റവും ചൂടുകൂടിയ എത്രാമത്തെ വര്‍ഷമായിരുന്നു 2019?  

ഏഴാമത്

അന്താരാഷ്ട്ര കാലാവസ്ഥാ ഓര്‍ഗനൈസേഷന്റെ 2019-ലെ കാലാവസ്ഥാ റിപ്പോര്‍ട്ട് 2020 ജനുവരി 7-നാണ് പ്രസിദ്ധീകരിച്ചത്. 2016-ലാണ് ഏറ്റവും ഉയര്‍ന്ന താപനില രേഖപ്പെടുത്തിയ വര്‍ഷം.

4. ഒരു രാജ്യം ഒരു റേഷന്‍ കാര്‍ഡ് പദ്ധതി നടപ്പാക്കിയത് എന്ന് മുതലാണ്?

2020 ജനുവരി 1

കേരളം ഉള്‍പ്പെടെ 12 സംസ്ഥാനങ്ങളെ ബന്ധിപ്പിച്ചുകൊണ്ടാണ് ആദ്യ ഘട്ടത്തില്‍ പദ്ധതി തുടങ്ങിയത്. 2020 ജനുവരി 1 മുതല്‍ ഈ സംസ്ഥാനങ്ങളിലെ റേഷന്‍ കാര്‍ഡ് ഉടമകള്‍ക്ക് ഇവയില്‍ ഏത് സംസ്ഥാനത്തെ റേഷന്‍ കടയില്‍നിന്നും റേഷന്‍ സാധനങ്ങള്‍ വാങ്ങാനുള്ള സൗകര്യമൊരുക്കുന്നതാണ് പദ്ധതി.

5. ശബരിമല പുന:പരിശോധന ഹര്‍ജികളില്‍ തീര്‍പ്പുകല്പിക്കാന്‍ സുപ്രിം കോടതി രൂപവത്കരിച്ച ബെഞ്ചില്‍ എത്ര ജഡ്ജിമാരാണുള്ളത്?  

ഒമ്പത്

ചിഫ് ജസ്റ്റിസ് എസ്.എ. ബോബ്‌ഡെയാണ് ഒമ്പതംഗ ബെഞ്ചിന്റെ അധ്യക്ഷന്‍. പുന:പരിശോധനാ ഹര്‍ജികളില്‍ ജനുവരി 13 മുതല്‍ ബെഞ്ച് വാദം കേള്‍ക്കും. മുന്‍ ചീഫ് ജസ്റ്റിസ് ദീപക് മിശ്ര അധ്യക്ഷനായ ഭരണഘടനാ ബെഞ്ച് ശബരിമലയില്‍ സ്ത്രീ പ്രവേശനം അനുവദിച്ചുകൊണ്ട് 2018 സെപ്റ്റംബര്‍ 28-നാണ് വിധി പറഞ്ഞത്. ഇതിനെതിരെയുള്ള പുന:പരിശോധന ഹര്‍ജികളാണ് പുതിയ ബെഞ്ച് വിശദമായ വാദത്തിന് പരിഗണിക്കുന്നത്.

